+++
title = 'Adventsblogg 2024 - Oppsummert (🇳🇴)'
date = 2025-01-01T10:26:02+02:00
draft = false
tags = ['personal', 'advent', 'norsk']
+++
> Dette er mitt svar på [Eivinds Oppsummering](https://bror.bearblog.dev/e-bloggventskalender-resultater/) av adventskalenderen.

I fjor hadde jeg og min lillebror Eivind en [blogg-adventskalender](https://bror.bearblog.dev/).

Ideen kom først fra en digital detox vi hadde på hytta vår i November, da vi fordrev det meste av dødtiden på å skrive dikt i hytteboka, fremfor å fortsette å doomscrolle. Adventskalenderplanen ble derfor sementert, og vi skrev [bloggpost](https://bror.bearblog.dev/m-tautologisk-numerologi/) etter [bloggpost](https://bror.bearblog.dev/e-jabbsaftens-selvransakelse/) frem og tilbake, om [isbading](https://bror.bearblog.dev/m-sfek-iv/), [dikt](https://bror.bearblog.dev/e-kort-dikt-fra-morgenen/) og [diverse tanker](https://bror.bearblog.dev/bursdagsrefleksjoner/).

Resultatet kan oppsummeres kvantitativt:

1. 52 blogginnlegg - derav 2 dikt, 1 sangtekst, 4 musikkinnlegg og 4 [Scener Fra Et Kollektiv](https://bror.bearblog.dev/blog/?q=sfek).
2. Eivind forfattet 28 innlegg, mens jeg kun 24. Derfor _vant_ Eivind i denne runden.
3. [1 ny blogg](https://wadda.bearblog.dev/) startet som resultat. 1 eksisterende blogg oppblomstret.

Og kvalitativt 

1. Større observasjonskraft i løpet av dagen, for å finne noe å skrive om.
2. Sterkere tilstedeværelse i nuet - deriblant flere interessante diskusjoner og nysgjerrighet for _andres verdensoppfattelse._
3. Et bedre forhold til teknologi og sosiale medier - jeg sa ikke "Jeg så XYZ på Instagram" men heller "Jeg satt og skrev en blogg om dette, la meg høre hva du tenker."

Som eksperiment kaller jeg det - det var en "Mission Accomplished" herfra - og et mulig prosjekt for videre utvikling til neste år. 

