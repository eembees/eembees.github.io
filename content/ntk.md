+++
title = 'Søknad til NTK'
date = 2025-08-11T08:08:31+02:00
draft = false
+++
# Søknad Om Medlemskap i Norsk Tindeklub

## Personalia

 Personalia |  </br>
--- | ---
Navn |  Magnus Berg Sletfjerding
Fødselsdato | 24.05.97 i Trondheim 
Adresse | Vølundsgade 14B, St. Th. </br> 2200 København S
Epost | climb@mags.nu
Telefon | 94809960

<img src="https://mags.nu/travel/patagonia-2-chalten/images/03-05-1-magnus-dunis.jpg" alt="Meg på Aguja Guillamet, etter å ha kommet over cruxet i god behold." style="zoom:15%;" />



## Om meg, mitt forhold til alpinklatring, og min motivasjon for opptak i NTK.

Jeg er en energisk og motivert fjellklatrer, som søker inn i Tindeklubben for å finne et fellesskap rundt fjellsport som deler mine tanker om trygg og sporløs ferdsel i fjellet, møte nye taupartnere, og dele erfaringer fra forskellige turer. 

Da jeg flyttet til Danmark for studier, ble klatring min måte å søke eventyr utenfor byen. 
Igjennom årene har jeg søkt utfordringer, fra buldring til cragging og videre til naturlige sikringer, og funnet mye glede i lange turer i bratt terreng. 
I takt med at interessesfæren har utvidet seg, vokste dagsturene til sydsvenske buldrefelt seg til helgeturer til Bohus, ukesturer til Spania, og sommerferier i Chamonix. I 2023 flyttet jeg et halvår til Bodø for å bli bedre kjent med fjellklatringsmiljøet i Nord-Norge, og jeg fikk mange gode opplevelser der. Eventyrlysten var imidlertid ikke mettet, og våren 2024 sa jeg opp jobben for å sykle til Lofoten og bruke sommeren der, inspirert av Ecopoint-bevegelsen i Frankrike - å transportere seg til og fra fjellet med "fair means" - sykkel, tog, ferge, og buss, men ikke fly eller bil. Etter en høst preget av mange turer til Bohus, Chamonix, og Hurrungane, fikk jeg muligheten til å reise til Argentina på klatretur, for å oppleve Andesfjella.
Denne turen preget for alvor min tilgang til risikovurdering i fjellene, da vi på flere tidspunkter hadde opplevelser hvor ting kunne gått galt. 

For meg er alpinklatring det mest fullendte eventyret man kan begi seg ut på. 
Den konstante endringen i fjellets vær, snø- og breforhold, krever en årvåkenhet, tilstedeværelse og ydmykhet som ikke kan fostres andre steder. 
Nærværet og ydmykheten er alltid med meg i etterkant av en fjelltur, og denne sinnstilstanden er en stor grunn til at jeg forsetter å oppsøke klatring. 
De turene jeg er stoltest av i ettertid, er derfor de som har blitt avbrutt nær toppen på grunn av objektiv risiko, fordi de har krevd et oppgjør med målet om å nå toppen, og en mentalitetsendring til at veien er målet. 
Jeg har utvalgt turer som gjenspeiler denne mentaliteten, siden jeg i NTK håper å møte andre som ser verden og sporten på samme måte. 

Å dele opplevelser og erfaringer i fjellene har i de siste åra blitt viktigere for meg. 
Av den grunn har jeg begynt å skrive [reiseberetninger](https://mags.nu/travel/) fra noen av turene mine, der jeg føler jeg har noe å dele med andre. 
I den forstand det er mulig, forsøker jeg i disse å formidle eventyrlysten og spenningen i turene fremfor spesifikk ruteinformasjon, for å unngå å spolere andres eventyr.
I en av mange regnværsdager i Argentina lurte jeg på hvorfor jeg ikke fant andre nordmenn i El Chalten, og jeg håper at mine turerfaringer kan være nyttige for andre som kanskje vil utforske samme områder - og at de kan bidra til at jeg kan få andre med på tur. 
Etter å ha diskutert dette med mine venner i Tindeklubben, har jeg fått et inntrykk av at dette tankesettet er fremtredende også i NTK, og jeg søker derfor opptak for å være med å fremme denne kulturen i norsk fjellsport.



## Liste over utvalgte fjellturer
Flere bestigninger kan oppgis hvis ønskelig. 

|  Navn på klatreruta |   Fjell/område |   Klatrepartner(e) |   Vekselledet eller klatret på annen måte |   Lengde på rute |   Grad på rute |   Når på året |   I hvilket år ruta ble klatret |   Evt. spesielle forhold under bestigningen |
| --- | --- | --- | --- | --- | --- | --- | --- | --- |
| Rebuffat-Baquet: Eperon des Cosmiques + Arete des Cosmiques | Chamonix | Nikolaj Mejsner | Vekselled | 400m | 6a | Juni | 2021 | første gang i alpint terreng |
| Aiguille du Moine,  Arête S Classique  | Chamonix | Paul T Loomis | Vekselled | 725 m | Vekselled(løpende, led crux) | Juli | 2022 | |
| Jord, Juks, og Jentetanker, Mulstrandtind | Bodø | Espen Kringlen | Vekselled | 3 t.l. | N5 | Juni | 2023 | Eventyrlig moseklatring på god vinterrute i sommerforhold |
| Breitind & Trolltind | Kjerringøy | Ine Østmo | ledet alt, løpende og noe pitching | 20 timer bil til bil | N4+ | Juni | 2023 | utmarsjstien var dekt i snø og våt, så vi reverserte ryggtraversen i stedet. [Se fører her](https://isklatring.no/bodo/Fjellruter_Bodo_2024.pdf) |
| Sydpilaren, Stetind| Narvik | Ine Østmo | Blokkledet 1. og 2. tredjedel | 12 tl | N6- |  Juni | 2023 | |
| Råna | Lofoten | Anja Clark | Ledet |300m|N6 |August |2023| |
| Østkammen Kugelhorn + Sildpolltind | Narvik | Karoline Lillevik | Ledet løpende | 300m | N5- | Juni | 2024| |
| Korstoget/Reisen linkup | Presten, Lofoten | Cornelius E.B. | Vekselledet, ledet crux | 9 t.l. |N7|Juli|2024||
| Store Skagastølstind via Skagastølsryggen | Hurrungane | Nils Desch & Veronica Melen | Ledet crux, noe rygg | | 4 | September  | 2024 | [Bloggpost om turen](https://mags.nu/travel/storen-sep-24/) |
| Papillon Arete, Aiguille du Peigne | Chamonix | Sondre Brattlien & Simon Sjokvist | Blokkledet første og siste tredjedel | 8 tl | 5c | Oktober | 2024 | [Bloggpost om turen til Chamonix](https://mags.nu/travel/chamonix-oct-24/) |
| Torre Principal | Bariloche, Argentina | Sondre Brattlien | Vekselledet | 5 t.l. | 6a | Desember | 2024 | [Bloggpost om turen til Frey](https://mags.nu/travel/patagonia-1-frey/) |
| Østveggen på Aguja de l'S | El Chalten |  Sondre Brattlien | Vekselledet | 6 t.l. + 300m løpende | 6a | Januar | 2025 | Falt i en bresprekk ved første brekrysning. Tilsvarende krevende krysning tilbake. [Bloggpost om turen til Chalten](https://mags.nu/travel/patagonia-2-chalten) |
| Frader Pisafe, El Mocho | El Chalten | Sondre Brattlien | Vekselledet | 400m | 6c+ | Januar | 2025 | Minus siste (5+) taulengde før rapell grunnet for mye snøsmelting og tilsvarende løs stein på ruta. [Bloggpost om turen til Chalten](https://mags.nu/travel/patagonia-2-chalten) |
| Brenner-Moschioni, Aguja Guillamet | El Chalten |  Sondre Brattlien | Vekselledet, ledet crux | 800m (?)|  6b+ | Januar | 2025 | [Bloggpost om turen til Chalten](https://mags.nu/travel/patagonia-2-chalten) |
| Storpillaren, Vågakallen | Lofoten  | Sondre Brattlien og Daniel Sandneseng | Blokkledet ca. ~50% av ruta | 16 t.l. | N7 | Juli | 2025 | 2 fall: 4, 5 t.l.  |
| Sydlige Dyrhaugstind via Sørveggen fra Tønsbergs Hylle | Hurrungane | Vilde Halsen | Swapledet 2. og 4. tl | ca. 5 t.l. | N6 | August | 2025 | Veldig mosete og gjengrodd rute. |
